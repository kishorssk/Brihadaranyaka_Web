<!DOCTYPE html >
<html xmlns="http://www.w3.org/1999/xhtml">
<head>

<meta http-equiv="Content-Type" content="text/html; charset=UTF-8">
<title> तैत्तिरीयोपनिषद्भाष्यवार्तिकम् </title>
<!-- Devanagari Font -->
<link rel="stylesheet" href="keyboard.css">
<link rel="stylesheet" href="loadfont.css">
<!-- Bootstrap links -->
<link rel="stylesheet" href="bootstrap-3.3.5-dist/css/bootstrap.css">
<link rel="stylesheet" href="bootstrap-3.3.5-dist/css/bootstrap.min.css">
<link rel="stylesheet" href="style.css">
<!-- Sidebar Menu -->

<link rel="stylesheet" type="text/css" href="assets/style.css">

</head>

<body>
	<span> 
		<div class="header_top">  
				<div class="col-xs-1">
					<a href="index.html"><span class="glyphicon glyphicon-home" title="Home"></span></a>
				</div>
			श्रीमत्सुरेश्वराचार्यविरचितं तैत्तिरीयोपनिषद्भाष्यवार्तिकम्। 
		</div>
		<div class="row">
			<div class="col-xs-12" id="index">
				<div class="chapter" type="valli" name="शिक्षवल्ली" id="001">
				<div class="section" type="upodghata" name="">
					<div class="title" >शिक्षवल्ली</div>
					<hr>
					<div class="shloka">सत्यं ज्ञानमनन्तमेकममलं ध्वस्तान्धकारं परं <br />निर्द्वैतं हृदि पद्ममध्यनिलयं निःशेषधीसाक्षिणम् । <br />वेदान्तोपनिविष्टबोधविषयं प्रत्यक्तया योगिनां <br />भक्त्या तं प्रणीपत्य वेदशिरसो वक्ष्यामि सद्वार्तिकम् ॥ १ ॥ </div>
					<div class="shloka">यस्येदं सकलामलेन्दुकिरणप्रख्यैर्यशोरश्मिभि<br />र्व्याप्तं यश्च कृपालुतापरवशश्चक्रे हितं दुःखिनाम् । <br />यद्वाणीकुलिशावरुग्णमतयः पेतुर्दिशस्तार्किका<br />भक्त्या पूज्यतमं प्रणम्य तमहं तद्भाष्यनीतौ यते ॥ २ ॥ </div>
					<div class="shloka">तैत्तिरीयकसारस्य मयाऽऽचार्यप्रसादतः । <br />विस्पष्टार्थरुचीनां हि व्याख्येयं सम्प्रणीयते ॥ ३ ॥ </div>
					<div class="shloka">दुरितक्षयहेतूनि नित्यानि ब्राह्मणो ययुः । <br />काम्यानि चेह कर्माणि दृष्टादृष्टफलानि तु ॥ ४ ॥ </div>
					<div class="shloka">विद्या प्रस्तूयतेऽथोर्ध्वं यथाभूतार्थबोधिनी । <br />कर्मोपादानहेतूंस्तान्सैवोच्छेत्तुमलं यतः ॥ ५ ॥ </div>
					<div class="shloka">स यथाकाम इत्येवं योऽकामश्चेति सादरम् । <br />कामाकामैकहेतू नो बन्धमोक्षौ श्रुतिर्जगौ ॥ ६ ॥ </div>
					<div class="shloka">अपविद्धद्वये तत्त्वे सर्वदैवात्मरूपके । <br />विपर्ययोऽनभिज्ञानात्ततः कामः क्रियास्ततः ॥ ७ ॥ </div>
					<div class="shloka">यदज्ञानात्प्रवृत्तिर्या तज्ज्ञानात्सा कुतो भवेत् । <br />तस्मात्सर्वप्रवृत्तीनामलं विद्योपशान्तये ॥ ८ ॥ </div>
					<div class="shloka">मोक्षार्थी न प्रवर्तेत तत्र काम्यनषिद्धयोः । <br />नित्यनैमित्तिके कुर्यात्प्रत्यवायजिहासया ॥ ९ ॥ </div>
					<div class="shloka">इति मीमांसकम्मन्यैः कर्मोक्तं  मोक्षसाधनम् । <br />प्रत्याख्यायाऽऽत्मविज्ञानं तत्र न्यायेन निर्णयः ॥ १० ॥ </div>
					<div class="shloka">नैतदेवं भवेन्न्याय्यं विरुद्धफलदायिनाम् । <br />सम्भवात्कर्मणां पुंसो भूयसां शास्त्रदर्शनात् ॥ ११ ॥ </div>
					<div class="shloka">अनारब्धफलानीह सन्ति कर्माणि कोटिशः । <br />तद्य इहेति वचसो गम्यतां कर्मणां स्थितिः ॥ १२ ॥ </div>
					<div class="shloka">न चैकदेहे भोगोऽस्ति ब्रह्महत्याश्वमेधयोः । <br />विरुद्धफलहेतुत्वान्मूढसात्विकदेहयोः ॥ १३ ॥ </div>
					<div class="shloka">सप्तजन्मानुगं कार्यमेकस्यापीह कर्मणः । <br />श्रूयते धर्मशास्त्रेषु किमुतानेककर्मणाम् ॥ १४ ॥ </div>
					<div class="shloka">अनारब्धेष्टकार्याणां नित्यं चेद्ध्वस्तये मतम् । <br />नैवं स्वात्माक्रियाहेतुं यतोऽनर्थं निहन्ति तत् ॥ १५ ॥ </div>
					<div class="shloka">पापस्य कर्मणः कार्यं प्रत्यवायगिरोच्यते । <br />नित्यैर्विरोधात्तद्धानिर्न त्विष्टफलदायिनः ॥ १६ ॥ </div>
					<div class="shloka">कामश्च कर्मणो हेतुस्तस्योच्छित्तेर्न सम्भवः । <br />प्रत्यग्बोधमृते यस्मादसम्यगिदमुच्यते ॥ १७ ॥ </div>
					<div class="shloka">यद्ध्यनात्मफलं तस्मै कर्म सर्वं विधीयते । <br />आप्तत्वादात्मनः कर्म नैव स्यादाप्तये ततः ॥ १८ ॥ </div>
					<div class="shloka">नित्यानां चाक्रियाऽभावः प्रत्यवायस्ततः कुतः । <br />न ह्यभावाद्भवेद्भावो मानं यस्मान्न विद्यते ॥ १९ ॥ </div>
					<div class="shloka">पूर्वोपचितकर्मभ्यस्तस्मात्कर्तारमेति या । <br />प्रत्यवायक्रिया तस्या लक्षणार्थः शता भवेत् ॥ २० ॥ </div>
					<div class="shloka">नित्यानामक्रिया यस्माल्लक्षयित्वैति सत्वरा । <br />प्रत्यवायक्रियां तस्माल्लक्षणार्थे शता भवेत् ॥ २१ ॥ </div>
					<div class="shloka">सर्वप्रमाणकोपः स्यादभावाद्भावसम्भवे । <br />तस्मादयत्नतः स्थानमात्मनीत्यतिपेलवम् ॥ २२ ॥ </div>
					<div class="shloka">निर्धूतातिशया प्रीतिः कर्महेतुरिति त्वया । <br />यदभाणि तदन्याय्यं यथा तदभिधीयते ॥ २३ ॥ </div>
					<div class="shloka">मुक्तेः कौटस्थ्यरूपत्वान्न तस्याः कर्म साधनम् । <br />स्वर्गादिवदनित्या स्याद्यदि स्यात्कर्मणः फलम् ॥ २४ ॥ </div>
					<div class="shloka">अनित्यफलदायित्वं ज्ञानहीनस्य कर्मणः । <br />कूटस्थफलदायित्वं विद्येतस्येति चेन्मतम् ॥ २५ ॥ </div>
					<div class="shloka">नैवमारभ्यमाणस्य ह्यनित्यत्वसमन्वयात् । <br />न च प्राप्तमनित्यत्वं विद्या वारयितुं क्षमा ॥ २६ ॥ </div>
					<div class="shloka">प्रध्वंसाभाववच्चेत्स्यात् कर्मकार्यमपि ध्रुवम् । <br />भावात्मकत्वान्मोक्षस्य नैवमप्युपपद्यते ॥ २७ ॥ </div>
					<div class="shloka">कार्यं प्रध्वंसतोऽन्यद्यत्तदनित्यं क्रियोत्थितेः । <br />घटादिवत्प्रतिज्ञायां विशिष्टत्वाददोषता ॥ २८ ॥ </div>
					<div class="shloka">प्रध्वंसाच्छकलादि स्यात्तच्चानित्यं  घटादिवत् । <br />कल्पनामात्रतोऽभावो नैवारभ्यः स कर्मभिः ॥ २९ ॥ </div>
					<div class="shloka">आविर्भावतिरोभावैर्धर्मिण्यां मृदि सर्वदा । <br />धर्मा घटादयः सर्वे वर्तन्ते न त्वभावगाः ॥ ३० ॥ </div>
					<div class="shloka">नास्त्यभावस्य सम्बन्धः क्रियया वा गुणेन वा । <br />निरात्मकत्वान्नैवालं सम्बद्धुं केनचित् क्वचित् ॥ ३१ ॥ </div>
					<div class="shloka">तस्मात्स्यात्कल्पनामात्रो व्यवहारप्रसिद्धये । <br />प्रध्वंसादिरभावोऽयं शिलापुत्रादिवन्मृषा ॥ ३२ ॥ </div>
					<div class="shloka">तस्मादविद्याव्युच्छित्तौ स्यादवस्थानमात्मनि । <br />न चाविद्याप्रहाणं स्याद्ब्रह्मविद्यामृते क्वचित् ॥ ३३ ॥ </div>
					<div class="shloka">तस्माद्विद्याप्तये ज्ञेया प्रारब्धोपनिषत्परा । <br />सैवाविद्यापनुत्त्यर्था विद्या चैवात्मगामिनी ॥ ३४ ॥ </div>
					<div class="shloka">विद्यासंशीलिनां यस्माद् गर्भजन्माद्यशेषतः । <br />उपमृद्नाति विद्येयं तस्मादुपनिषद् भवेत् ॥ ३५ ॥ </div>
					<div class="shloka">उपेत्य वा निषण्णं तच्छ्रेय आत्यन्तिकं यतः । <br />तस्मादुपनिषज्ज्ञेया ग्रन्थस्तु स्यात्तदर्थतः ॥ ३६ ॥ </div>
				</div>
				<div class="section" id="T_C01_S01" type="anuvaaka">
					<div class="intro_bhashya" id="T_C01_S01_I01">
						
					</div>
					<div class="intro_bhashya" id="T_C01_S01_I02">
						
					</div>
					<div class="intro_bhashya" id="T_C01_S01_I03">
						
					</div>
					<div class="intro_bhashya" id="T_C01_S01_I04">
						
					</div>
					<div class="verse" type="mantra" id="T_C01_S01_V01">
						<div class="bhashya" id="T_C01_S01_V01_B01">
							<div class="VyakhyaDescriptor" id="T_C01_S01_V01_B01_W001-T_C01_S01_V01_B01_W023">
								<div class="shloka">प्राणवृत्तेस्तथा चाह्नो देवता याऽभिमानिनी । <br />मित्रः शं नः सुखं भूयादिति ब्रह्मेह याच्यते ॥ ३७ ॥ </div>
								<div class="shloka">रात्रेरपानवृत्तेश्च वरुणश्चाभिमानभाक् । <br />शं नो भवतु सर्वत्र चक्षुस्थश्चार्यमा रविः ॥ ३८ ॥ </div>
								<div class="shloka">बले तु भगवानिन्द्रो वाचि बुद्धौ बृहस्पतिः । <br />विष्णुश्चोरुक्रमः शं नो विस्तीर्णक्रमणो ह्यसौ ॥ ३९ ॥ </div>
							</div>
							<div class="VyakhyaDescriptor" id="T_C01_S01_V01_B01_W024-T_C01_S01_V01_B01_W049">
								<div class="shloka">अध्यात्मदेवताः सर्वा मित्राद्याः शं भवन्तु नः । <br />सुखकृत्सु हि तासु स्याद् विघ्नोपशमनं ध्रुवम् ॥ ४० ॥ </div>
								<div class="shloka">श्रवणं धारणं चैवमुपयोगश्च सिद्ध्यति । <br />ज्ञानस्याप्रतिबन्धेन प्रार्थनीयमतो भवेत् ॥ ४१ ॥ </div>
								<div class="shloka">ब्रह्मविद्योपसर्गाणां शान्त्यर्थं वायुरूपिणे । <br />ब्रह्मजिज्ञासुना कार्ये नमस्कारोक्तिकर्मणी ॥ ४२ ॥ </div>
							</div>
							<div class="VyakhyaDescriptor" id="T_C01_S01_V01_B01_W050-T_C01_S01_V01_B01_W099">
								<div class="shloka">सर्वक्रियाफलानां हि ब्रह्माधीनत्वहेतुतः । <br />वायवे ब्रह्मणे तस्मै प्रह्वीभावोऽस्तु सर्वदा ॥ ४३ ॥ </div>
								<div class="shloka">परोक्ष्येण नमस्कृत्य प्रत्यक्षेण नमस्क्रिया । <br />परोक्षसाक्षाद्रूपाभ्यां वायुरेवाभिधीयते ॥ ४४ ॥ </div>
								<div class="shloka">प्रत्यक्षं ब्रह्म हे वायो त्वमेवासीति संस्तुतिः । <br />त्वामेवातो वदिष्यामि साक्षात्त्वमुपलभ्यसे ॥ ४५ ॥ </div>
								<div class="shloka">यथाशास्त्रं यथाकार्यं बुद्धौ सुपरिनिश्चितम् । <br />ऋतं तत्त्वदधीनत्वाद् वदिष्यामीति सङ्गतिः ॥ ४६ ॥ </div>
								<div class="shloka">प्रयोगस्थं तदेवर्तं सत्यमित्यभिधीयते । <br />तदपि त्वदधीनत्वाद् वदिष्याम्येव साम्प्रतम् ॥ ४७ ॥ </div>
								<div class="shloka">विद्यार्थिना स्तुतं सन्मां ब्रह्मावतु गुरुं च मे । <br />विद्याग्रहणवक्तृत्वशक्तिभ्यां नौ सदाऽवतु ॥ ४८ ॥ </div>
								<div class="shloka">विद्याप्राप्त्युपसर्गाणां त्रिः शान्तिरभिधीयते । <br />आचार्यशिष्ययोस्तस्यां ब्रह्म ज्ञातुं हि शक्यते ॥ ४९ ॥ </div>
							</div>
						</div>
						<div class="bhashya" id="T_C01_S01_V01_B01">
							
						</div>
					</div>
				</div>
				
				<div class="section" id="T_C01_S01" type="anuvaaka">
				
					
					
					<div class="shloka">प्राणवृत्तेस्तथा चाह्नो देवता याऽभिमानिनी । <br />मित्रः शं नः सुखं भूयादिति ब्रह्मेह याच्यते ॥ ३७ ॥ </div>
					<div class="shloka">रात्रेरपानवृत्तेश्च वरुणश्चाभिमानभाक् । <br />शं नो भवतु सर्वत्र चक्षुस्थश्चार्यमा रविः ॥ ३८ ॥ </div>
					<div class="shloka">बले तु भगवानिन्द्रो वाचि बुद्धौ बृहस्पतिः । <br />विष्णुश्चोरुक्रमः शं नो विस्तीर्णक्रमणो ह्यसौ ॥ ३९ ॥ </div>
					<div class="shloka">अध्यात्मदेवताः सर्वा मित्राद्याः शं भवन्तु नः । <br />सुखकृत्सु हि तासु स्याद् विघ्नोपशमनं ध्रुवम् ॥ ४० ॥ </div>
					<div class="shloka">श्रवणं धारणं चैवमुपयोगश्च सिद्ध्यति । <br />ज्ञानस्याप्रतिबन्धेन प्रार्थनीयमतो भवेत् ॥ ४१ ॥ </div>
					<div class="shloka">ब्रह्मविद्योपसर्गाणां शान्त्यर्थं वायुरूपिणे । <br />ब्रह्मजिज्ञासुना कार्ये नमस्कारोक्तिकर्मणी ॥ ४२ ॥ </div>
					<div class="shloka">सर्वक्रियाफलानां हि ब्रह्माधीनत्वहेतुतः । <br />वायवे ब्रह्मणे तस्मै प्रह्वीभावोऽस्तु सर्वदा ॥ ४३ ॥ </div>
					<div class="shloka">परोक्ष्येण नमस्कृत्य प्रत्यक्षेण नमस्क्रिया । <br />परोक्षसाक्षाद्रूपाभ्यां वायुरेवाभिधीयते ॥ ४४ ॥ </div>
					<div class="shloka">प्रत्यक्षं ब्रह्म हे वायो त्वमेवासीति संस्तुतिः । <br />त्वामेवातो वदिष्यामि साक्षात्त्वमुपलभ्यसे ॥ ४५ ॥ </div>
					<div class="shloka">यथाशास्त्रं यथाकार्यं बुद्धौ सुपरिनिश्चितम् । <br />ऋतं तत्त्वदधीनत्वाद् वदिष्यामीति सङ्गतिः ॥ ४६ ॥ </div>
					<div class="shloka">प्रयोगस्थं तदेवर्तं सत्यमित्यभिधीयते । <br />तदपि त्वदधीनत्वाद् वदिष्याम्येव साम्प्रतम् ॥ ४७ ॥ </div>
					<div class="shloka">विद्यार्थिना स्तुतं सन्मां ब्रह्मावतु गुरुं च मे । <br />विद्याग्रहणवक्तृत्वशक्तिभ्यां नौ सदाऽवतु ॥ ४८ ॥ </div>
					<div class="shloka">विद्याप्राप्त्युपसर्गाणां त्रिः शान्तिरभिधीयते । <br />आचार्यशिष्ययोस्तस्यां ब्रह्म ज्ञातुं हि शक्यते ॥ ४९ ॥ </div>
					<div class="endCredits" id="002">इति प्रथमोऽनुवाकः ॥ १ ॥ </div>
				</div>
				<hr>
				<div class="section" type="anuvaka" name="द्वितीयोऽनुवाकः">
					<div class="title" >द्वितीयोऽनुवाकः</div>
					<div class="shloka">अर्थज्ञानप्रधानत्वाद् वेदान्तानां विपश्चिताम् । <br />पाठे त्वयत्नो मा प्रापदिति शिक्षाऽभिधीयते ॥ ५० ॥ </div>
					<div class="shloka">शिक्ष्यते ज्ञायते साक्षाद् वर्णाद्युच्चारणं यया । <br />स्याद्वा कर्मणि शिक्षेति व्याख्यास्यामोऽधुना तु ताम् ॥ ५१ ॥ </div>
					<div class="shloka">अकारादिर्भवेद्वर्ण उदात्तादिः स्वरस्तथा । <br />ह्रस्वदीर्घप्लुता मात्राः प्रयत्नश्च बलं स्मृतम् ॥ ५२ ॥ </div>
					<div class="shloka">समता साम वर्णानां वैषम्यस्य विवर्जनम् । <br />सन्तानः संहिता तु स्यादिति शिक्षोपदिश्यते ॥ ५३ ॥ </div>
					<div class="endCredits" id="003">इति द्वितीयोऽनुवाकः ॥ २ ॥ </div>
				</div>
				<hr>
				<div class="section" type="anuvaka" name="तृतीयोऽनुवाकः">
					<div class="title" >तृतीयोऽनुवाकः</div>
					<div class="shloka">सूक्ष्मार्थानुप्रवेशाय बहिष्प्रवणचेतसाम् । <br />संहिताविषयं तावत्स्थूलोपासनमुच्यते ॥ ५४ ॥ </div>
					<div class="shloka">संहितादिनिमित्तं यद्यशस्तन्नौ सहास्त्विति । <br />आचार्यशिष्ययोस्तद्वद् ब्रह्मवर्चसमावयोः ॥ ५५ ॥ </div>
					<div class="shloka">यशःख्यातिः प्रकाशः स्याद् वृत्तस्वाध्यायहेतुजम् । <br />ब्रह्मवर्चसमित्याहुस्तेजो यत्तन्निबन्धनम् ॥ ५६ ॥ </div>
					<div class="shloka">शिष्यस्याऽऽशीरियं ज्ञेया नाऽऽचार्यस्य कृतार्थतः । <br />अनाप्तपुरुषार्थानामाशीर्वादो हि युज्यते ॥ ५७ ॥ </div>
					<div class="shloka">वेदाध्ययनविज्ञानादनन्तरमिदं यतः । <br />नेदीयः संहिताज्ञानमतस्तदभिधीयते ॥ ५८ ॥ </div>
					<div class="shloka">संहिताविषयं ज्ञानमिहोपनिषदुच्यते । <br />पञ्चाधिकरणां तां तु व्याख्यास्यामोऽधुना स्फुटम् ॥ ५९ ॥ </div>
					<div class="shloka">अधिलोकमधिज्योतिरधिविद्यमधिप्रजम् । <br />अध्यात्मं चेति लोकादेर्महत्त्वात्तद्विदो जगुः । <br />ता महासंहिताः सर्वा इति ता य उपासते ॥ ६० ॥ </div>
					<div class="shloka">दृष्तिक्रमविधानार्थास्त्वथशब्दा अमी स्मृताः । <br />लोकादीनधिकृत्योक्तेरधिलोकाद्यतो भवेत् ॥ ६१ ॥ </div>
					<div class="shloka">पृथिव्यग्निरथाचार्यो माता या चाधरा हनुः । <br />पूर्वं स्यात्संहितारूपं दिवादित्याद्यथोत्तरम् ॥ ६२ ॥ </div>
					<div class="shloka">पूर्वो वर्णः पूर्वरूपमुत्तरश्चोत्तरं स्मृतम् ॥ ६३ ॥ </div>
					<div class="shloka">संहिताया इति ज्ञेयं ततोऽन्या काऽत्र संहिता । <br />सन्धिः स्यान्मध्यं छिद्रमाकाशादिस्तथैव च ॥ ६४ ॥ </div>
					<div class="shloka">सन्धत्ते येन सन्धानं वाय्वादिरिह कीर्त्यते । <br />इतीमा इति वाक्येन प्रदर्श्यन्ते यथोदिताः ॥ ६५ ॥ </div>
					<div class="shloka">वेदोपास्ते तु यस्त्वेताः फलं तस्येदमुच्यते । <br />शास्त्रार्पितधियोपेत्य ह्यातादात्म्याभिमानतः । <br />चिरासनं भवेदर्थे तदुपासनमुच्यते ॥ ६६ ॥ </div>
					<div class="shloka">सन्धीयतेऽसौ स्वर्गान्तैः प्रजादिभिरसंशयम् । <br />महतीः संहिता वेद यो यथोक्ताः समाहितः ॥ ६७ ॥ </div>
					<div class="endCredits" id="004">इति तृतीयोऽनुवाकः ॥ ३ ॥ </div>
				</div>
				<hr>
				<div class="section" type="anuvaka" name="चतुर्थोऽनुवाकः">
					<div class="title" >चतुर्थोऽनुवाकः</div>
					<div class="shloka">यश्चन्दसामितिज्ञानं मेधाकामस्य भण्यते । <br />आवहन्तीति तद्वत्स्याच्छ्रीकामस्येह लिङ्गतः ॥ ६८ ॥ </div>
					<div class="shloka">छन्दःशब्दस्त्रयो वेदास्तत्प्रधानत्वकारणात् । <br />ऋषभो विश्वरूपश्च सर्ववाग्व्याप्तिकारणात् ॥ ६९ ॥ </div>
					<div class="shloka">अमृतेभ्योऽसौ वेदेभ्यः प्रतिभातः प्रजापतेः । <br />ओङ्कारस्य हि नित्यत्वान्नाञ्जसोत्पत्तिरुच्यते ॥ ७० ॥ </div>
					<div class="shloka">ओङ्कारः सर्वकामेशः स इन्द्रः परमेश्वरः । <br />मेधया प्रज्ञया मां स स्पृणोतु प्रीणयत्विति ॥ ७१ ॥ </div>
					<div class="shloka">अमृतत्वैकहेतोः स्यामात्मज्ञानस्य धारणः ॥ ७२ ॥ </div>
					<div class="shloka">विचक्षणं च मे भूयाच्छरीरं देव सर्वदा । <br />मनःप्रह्लादिनी मे स्याज्जिह्वा मधुरभाषिणी ॥ ७३ ॥ </div>
					<div class="shloka">कर्णाभ्यां चैव वेदार्थं भूरि विश्रुणुयाम्यहम् । <br />ब्रह्मणश्चासि कोशस्त्वमसेरिव परात्मनः ॥ ७४ ॥ </div>
					<div class="shloka">अपविद्धैषणा यस्मात्त्वयि पश्यन्ति तत्परम् । <br />अभिधानप्रतीकत्वद्वारेणास्योपलब्धये । <br />त्वमेव हेतुतां यासि तस्मात्कोशस्त्वमुच्यसे ॥ ७५ ॥ </div>
					<div class="shloka">लौकिकप्रज्ञया यस्मान्मेधया पिहितस्ततः । <br />नोपासते पराक्चित्तास्त्वां देवममृतप्रदम् ॥ ७६ ॥ </div>
					<div class="shloka">रागद्वेषादिहेतुभ्यः श्रुतं गोपाय मे प्रभो । <br />येन श्रुतेन सम्पन्नस्त्वामेव प्रविशाम्यहम् ॥ ७७ ॥ </div>
					<div class="shloka">प्रापयन्त्यावहन्तीति विस्तारार्थोत्तरा क्रिया ॥ ७८ ॥ </div>
					<div class="shloka">कुर्वाणामुभयं देव चिरमावह मे श्रियम् । <br />ततो वेदार्थविज्ञानादन्नपानान्तदायिनीम् ॥ ७९ ॥ </div>
					<div class="shloka">लोमशां पशुभिर्युक्तां प्रत्येकं सर्वदेति च । <br />मन्त्रान्तज्ञापनार्थाय स्वाहाकारोऽयमुच्यते ॥ ८० ॥ </div>
					<div class="shloka">तथैव चोत्तरत्रापि स्वाहा तत्सम्भवाद्भवेत् । <br />दैवेन मानुषेणैव वित्तेनाऽऽमुत्रिकैहिकम् । <br />कर्म कर्तुमलं यस्मात्प्रार्थ्यते तेन तद्द्वयम् ॥ ८१ ॥ </div>
					<div class="shloka">आयन्तूद्दिश्य मां सर्व अधीतिश्रवणार्थिनः ॥ ८२ ॥ </div>
					<div class="shloka">प्रकृष्ट्यर्थं प्रमायन्तु यत्नतो ब्रह्मचारिणः । <br />सम्भूय कोटिशश्चैव मामेवायन्तु सत्वराः ॥ ८३ ॥ </div>
					<div class="shloka">जनेऽसानि यशश्चेति पूर्वस्यैतत्प्रयोजनम् । <br />वस्यसोऽहं सकाशाच्च श्रेयान्स्यां गुणातोऽधिकः । <br />वसीयसो वस्यस इतीलोपश्छान्दसो भवेत् ॥ ८४ ॥ </div>
					<div class="shloka">ईयसुन्वसितुर्वास्यात्स्याद्वा वसुमतः परः । <br />अभीष्टोऽतिशयो यस्मात्सजातीयाद् गुणोन्नतेः ॥ ८५ ॥ </div>
					<div class="shloka">ब्रह्मणः कोशभूतं त्वां भगवन्प्रविशाम्यहम् । <br />मां च सर्वात्मभावेन प्रविशेश प्रसीद मे ॥ ८६ ॥ </div>
					<div class="shloka">ऐकात्म्यमावयोरस्तु भेदहेतुं विनाशय । <br />अनन्तभेदे त्वय्येव निमृजे दुष्कृतं ततः ॥ ८७ ॥ </div>
					<div class="shloka">द्रुतमापो यथा यन्ति निम्नेन मकरालयम् । <br />तथैवायन्तु मां सर्वे समन्ताद् ब्रह्मचारिणः ॥ ८८ ॥ </div>
					<div class="shloka">यस्मिन्नहानि जीर्यन्ते सोऽब्दोऽहर्जर उच्यते । <br />अहर्जरे यथा मासा यन्ति सम्वत्सरात्मनि ॥ ८९ ॥ </div>
					<div class="shloka">आसन्नगृहपर्यायः प्रतिवेश इहोच्यते । <br />प्रतिवेश इवासि त्वं सर्वदुःखापनोदकृत् ॥ ९० ॥ </div>
					<div class="shloka">प्रतिप्राणिप्रवेशाद्वा प्रतिवेशोऽसि कीर्त्यसे । <br />मां प्रत्यतः प्रभाहि त्वं प्रमापद्यस्व चाञ्जसा ॥ ९१ ॥ </div>
					<div class="endCredits" id="005">इति चतुर्थोऽनुवाकः ॥ ४ ॥ </div>
				</div>
				<hr>
				<div class="section" type="anuvaka" name="पञ्चमोऽनुवाकः">
					<div class="title">पञ्चमोऽनुवाकः</div>
					<div class="shloka">उपासनमथेदानीं व्याहृत्यात्मन उच्यते । <br />स्वाराज्यफलसिद्ध्यर्थं महिमाऽतोऽस्य कीर्त्यते ॥ ९२ ॥ </div>
					<div class="shloka">भूर्भुवः स्वरिति ज्ञेयाः प्रसिद्धा व्याहृतीर्नरैः । <br />तिस्रस्तासां चतुर्थीं तु मह इत्यृषिरभ्यधात् ॥ ९३ ॥ </div>
					<div class="shloka">महाचमसगोत्रत्वाद् गोत्रार्थस्तद्धितो भवेत् । <br />महाचमस्योऽतः साक्षान्महो वेदयते पराम् ॥ ९४ ॥ </div>
					<div class="shloka">उपासनाङ्गतार्थोऽयमृषिनामग्रहो भवेत् । <br />आर्षेयस्मृतिसम्मिश्रमुपासनमिहोच्यते ॥ ९५ ॥ </div>
					<div class="shloka">चतुर्थी व्याहृतिर्येयं ब्रह्मेत्येवमुपास्यताम् । <br />महत्त्वाद् ब्रह्म सा ज्ञेया आत्मा चाप्नोति येन सा ॥ ९६ ॥ </div>
					<div class="shloka">आदित्यचन्द्रब्रह्मान्नभूतेन व्यापिना यतः ॥ ९७ ॥ </div>
					<div class="shloka">लोकदेवादयो व्याप्ता आत्मा तेन महो भवेत् । <br />देवताग्रहणं चात्र परिशिष्टोपलक्षणम् ॥ ९८ ॥ </div>
					<div class="shloka">लोका देवास्तथा वेदाः प्राणाश्चाङ्गानि सर्वशः । <br />मह इत्यस्य ज्ञेयानि व्याहृत्यात्मन एव हि ॥ ९९ ॥ </div>
					<div class="shloka">महीयन्ते यतः सर्व आदित्याद्यात्मना परे । <br />मह इत्येवमुक्तेन तस्मादात्मा भवेन्महः ॥ १०० ॥ </div>
					<div class="shloka">आत्मना हि महीयन्ते हस्ताद्यङ्गानि सर्वशः । <br />यथा लोकादयस्तद्वदादित्याद्यात्मनैधिताः ॥ १०१ ॥ </div>
					<div class="shloka">अयं लोकोऽग्निरृग्वेदः प्राणश्चेति चतुर्विधा । <br />भूरिति व्याहृतिर्ज्ञेया तथैवान्या यथाक्रमम् ॥ १०२ ॥ </div>
					<div class="shloka">अन्तरिक्षं च वायुश्च साम चापान एव च । <br />चतुर्धा भुव इत्येषा द्वितीया व्याहृतिर्मता ॥ १०३ ॥ </div>
					<div class="shloka">द्यौरादित्यो यजुश्चेति व्यानश्चेति चतुर्थ्यपि । <br />महश्चेति पुरा प्रोक्ता चतस्रः स्युश्चतुर्विधाः ॥ १०४ ॥ </div>
					<div class="shloka">उक्तानां पुनरुक्तिः स्यादुपा<span class="doubt">सानियियंसया</span> । <br />यथोक्ता व्याहृतिरेतावेदोपास्ते तु यो नरः । <br />स वेद सकलं ब्रह्म वक्ष्यमाणविशेषणम् ॥ १०५ ॥ </div>
					<div class="shloka">ब्रह्म वेद स इत्येवं पुनरुक्तं किमुच्यते । <br />वक्ष्यमाणानुवाकार्थविवक्षुत्वाददोषता ॥ १०६ ॥ </div>
					<div class="shloka">स य एषोऽतरित्यादि वक्ष्यमाणानुवाकगम् । <br />वस्तूपास्यमिहैवेति स वेदेति पुनर्वचः ॥ १०७ ॥ </div>
					<div class="shloka">एकवाक्यत्वमेतस्माद् द्वयोरप्यनुवाकयोः ॥ १०८ ॥ </div>
					<div class="shloka">लोका देवादयश्चास्मा उपासित्रे यथाबलम् । <br />बलिं भोगं प्रयच्छन्ति फलमेतदुपासितुः ॥ १०९ ॥ </div>
					<div class="endCredits" id="006">इति पञ्चमोऽनुवाकः ॥ ५ ॥ </div>
				</div>
				<hr>
				<div class="section" type="anuvaka" name="षष्ठोऽनुवाकः">
					<div class="title">षष्ठोऽनुवाकः</div>
					<div class="shloka">तिस्रो व्याहृतयो यस्य ब्रह्मणोऽङ्गान्यवादिषम् । <br />स्थानादिसिद्धये तस्य परः सन्दर्भ उच्यते ॥ ११० ॥ </div>
					<div class="shloka">स यः परोक्षनिर्दिष्टः प्रत्यक्षेण स दर्श्यते । <br />अन्तर्हृदय आकाशे पश्यात्मानं त्वमात्मना ॥ १११ ॥ </div>
					<div class="shloka">पद्माकारो हि मांसस्य खण्डो हृदयमुच्यते । <br />आकाशस्तस्य मध्ये यो बुद्धेरायतनं सदा । <br />तस्मिन्स पुरुषो ज्ञेयो मनोमय इहाञ्जसा ॥ ११२ ॥ </div>
					<div class="shloka">शशिस्थराहुवत्साक्षान्मस्येवोपलभ्यते ॥ ११३ ॥ <br />मनुते मनसा यस्मात्तेनायं स्यान्मनोमयः । <br />स्याद्वा तदभिमानित्वात्तल्लिङ्गात्तन्मयः स्मृतः ॥ ११४ ॥ </div>
					<div class="shloka">अमृतोऽमरणधर्मा स्याद्धिरण्यं ज्योतिरुच्यते । <br />तन्मयोऽयं पुमान्ध्येयस्तत्प्राप्तौ द्वारथोच्यते ॥ ११५ ॥ </div>
					<div class="shloka">ऊर्ध्वं प्रवृत्ता नाड्येका सुषुम्ना हृदयादधि । <br />गत्वा तालुकयोर्विद्वान् मध्येनोदानगर्भया ॥ ११६ ॥ </div>
					<div class="shloka">स्तनवल्लम्बते कण्ठे मांसखण्डस्त्वधोमुखः । <br />इन्द्रस्यासौ सृतिर्ज्ञेया रेचकेन तया व्रजेत् ॥ ११७ ॥ </div>
					<div class="shloka">तया गत्वाऽथ यायात्स यत्केशान्तो विवर्तते । <br />भित्त्वा शिरःकपाले द्वे भूरित्यग्निं प्रपद्यते ॥ ११८ ॥ </div>
					<div class="shloka">द्वितीययाऽथ व्याहृत्या वायौ सम्प्रतितिष्ठति । <br />आदित्ये सुवरित्येवं लोकेशे <span class="doubt">प्रतितिष्ठिति</span> ॥ ११९ ॥ </div>
					<div class="shloka">स्थित्वैवमङ्गभूतेषु प्रतितिष्ठत्यथाङ्गिनि । <br />मह इत्यात्मनि स्थित्वा स्वाराज्यं प्रतिपद्यते ॥ १२० ॥ </div>
					<div class="shloka">नान्यो राजाऽस्ति यस्येह राजा यः स्वयमेव तु । <br />स स्वराट् तस्य भावश्च स्वाराज्यमिह कीर्त्यते ॥ १२१ ॥ </div>
					<div class="shloka">मनोगीश्चक्षुषां चैव श्रोत्रविज्ञानयोरपि । <br />आप्नोति पर्युपासीनः स्वाराज्यं नात्र संशयः । <br />तत एतत्फलं दिव्यं यथोक्तोपासनाद्भवेत् ॥ १२२ ॥ </div>
					<div class="shloka">व्याहृत्यात्मन एतस्य रूपसङ्क्लृप्तयेऽधुना । <br />उपासनविधित्सायै परो ग्रन्थोऽवतार्यते ॥ १२३ ॥ </div>
					<div class="shloka">वियद्देहमिदं ब्रह्म वियत्सदृशमेव वा । <br />मूर्तामूर्तस्वभावं च त्रैलोक्याद्यात्मतो भवेत् ॥ १२४ ॥ <br />इन्द्रियारमणं चैव मन आनन्दमेव च । <br />शान्त्या समृद्धमत्यर्थं ब्रह्मैतदमृतं परम् ॥ १२५ ॥ </div>
					<div class="shloka">प्राचीनयोग्योपास्स्वैतद् यथाव्याख्यातलक्षणम् । <br />माहाचमस्य आचार्य अन्तेवासिनमुक्तवान् ॥ १२६ ॥ </div>
					<div class="endCredits" id="007">इति षष्ठोऽनुवाकः   ॥ ६ ॥ </div>
				</div>
				<hr>
				<div class="section" type="anuvaka" name="सप्तमोऽनुवाकः">
					<div class="title">सप्तमोऽनुवाकः</div>
					<div class="shloka">पाङ्क्तस्वरूपेणैतस्य भूयोऽप्यन्यदुपासनम् । <br />उदारफलसिद्ध्यर्थं पृथिवीत्युच्यतेऽधुना ॥ १२७ ॥ </div>
					<div class="shloka">पञ्चभिर्यत आरब्धं जगत्पाङ्क्तमतो भवेत् । <br />यज्ञः क्लृप्तो भवेदेवं पाङ्क्तो यज्ञ इति श्रुतिः ॥ १२८ ॥ </div>
					<div class="shloka">यज्ञेन परिक्लृप्तेन त्रैलोक्यात्मानमश्नुते । <br />पाङ्क्तत्वसिद्धये तस्मादारब्धैषा परा श्रुतिः ॥ १२९ ॥ </div>
					<div class="shloka">दिगन्तं लोकपाङ्क्तं स्यान्नक्षत्रान्तं च दैवतम् । <br />आत्मान्तं भूतपाङ्क्तं च विराडात्माधिकारतः ॥ १३० ॥ </div>
					<div class="shloka">उपलक्षणमेतत्स्याद्देवतालोकपाङ्क्तयोः । <br />अधिभूतमिति वक्ष्यामोऽथाध्यात्ममतः परम् ॥ १३१ ॥ </div>
					<div class="shloka">वायुपाङ्क्तं समानान्तं त्वगन्तं चैन्द्रियं तथा । <br />चर्मादि धातुपाङ्क्तं च विश्वमेतावदुच्यते ॥ १३२ ॥ </div>
					<div class="shloka">पाङ्क्तमेव जगत्सर्वमिति दृष्ट्वाऽभ्यधादृषिः । <br />पाङ्क्तं वा इदमाब्रह्मस्तम्बं नान्यदिति स्म ह ॥ १३३ ॥ </div>
					<div class="shloka">आध्यात्मिकेन पाङ्क्तेन सङ्ख्यासामान्यकारणात् । <br />बलयत्यात्मभावेन पाङ्क्तं बाह्यमशेषतः ॥ १३४ ॥ </div>
					<div class="endCredits" id="008">इति सप्तमोऽनुवाकः ॥ ७ ॥ </div>
				</div>
				<hr>
				<div class="section" type="anuvaka" name="अष्टमोऽनुवाकः">
					<div class="title">अष्टमोऽनुवाकः</div>
					<div class="shloka">सर्वोपासनशेषस्य प्रणवस्याधुनोच्यते । <br />उपासनमलं यस्माद् ब्रह्मणोः प्राप्तये द्वयोः ॥ १३५ ॥ </div>
					<div class="shloka">परस्य ब्रह्मणो यस्मादपरस्य च चोद्यते । <br />आलम्बनतया तस्मात्स एवात्राभिधीयते ॥ १३६ ॥ </div>
					<div class="shloka">ओमित्येतच्छब्दरूपं ब्रह्मेति मनसा सदा । <br />धारयेत्स्तुतये तस्य परो ग्रन्थोऽवतार्यते ॥ १३७ ॥ </div>
					<div class="shloka">तद्यथा शङ्कुनेत्येवं सर्वमोमिति युज्यते । <br />अभिधानादृते यस्मादभिधेयं न विद्यते ॥ १३८ ॥ </div>
					<div class="shloka">अनुज्ञानुकृतिस्तद्वत्सर्वत्रोमिति कीर्त्यते । <br />ओश्रावयेत्यनुज्ञाता यत आश्रावयन्ति च ॥ १३९ ॥ </div>
					<div class="shloka">प्रसौति ह्यनुजानाति ब्रह्मोमित्येव चर्त्विजम् । <br />प्रवक्ष्यन्ब्राह्मणो वेदमोमित्येवं प्रयुज्यते ॥ १४० ॥ </div>
					<div class="shloka">उपाप्नवानि ब्रह्मेति स च वेदमवाप्नुयात् ॥ १४१ ॥ </div>
					<div class="shloka">परात्मा वा भवेद्ब्रह्म स तदोकारपूर्वकम् । <br />प्राप्नोत्येव न सन्देह उपासीतात ओमिति ॥ १४२ ॥ </div>
					<div class="endCredits" id="009">इति अष्टमोऽनुवाकः ॥ ८ ॥ </div>
				</div>
				<hr>
				<div class="section" type="anuvaka" name="नवमोऽनुवाकः">
					<div class="title">नवमोऽनुवाकः</div>
					<div class="shloka">यथोक्तोपासनादेव स्वाराज्यफलसंश्रयात् । <br />नैष्फल्ये कर्मणां प्राप्ते तत्साफल्यार्थ उत्तरः ॥ १४३ ॥ </div>
					<div class="shloka">स्वाध्यायोऽध्ययनं ज्ञेयं तथा चाध्यापनं परम् । <br />आधातव्या यथाशास्त्रमग्नयः श्रेयसे तथा । <br />होतव्यमगिहोत्रं च कुर्याच्चातिथिपूजनम् ॥ १४४ ॥ </div>
					<div class="shloka">तथा संव्यवहारश्च मानुषं स्यादसंशयम् ॥ १४५ ॥ </div>
					<div class="shloka">उत्पाद्या च प्रजा योग्या प्रजनं चर्तुसेवनम् । <br />निवेशनं सुतस्येह प्रजातिरिति गम्यताम् ॥ १४६ ॥ </div>
					<div class="shloka">उक्तेषु व्यापृतेनापि कार्ये एव प्रयत्नतः । <br />स्वाध्यायवचने तेन प्रत्येकं च ग्रहस्तयोः ॥ १४७ ॥ </div>
					<div class="shloka">वेदार्थबोधनं नास्ति स्वाध्यायेन विना यतः । <br />तथा प्रवचनेनातो धर्मार्थं च ग्रहस्तयोः ॥ १४८ ॥ </div>
					<div class="shloka">सत्यमेव तु वक्तव्यमिति सत्यवचा जगौ । <br />राथीतरो मुनिस्तद्वत्तप एवेत्युवाच ह ॥ १४९ ॥ </div>
					<div class="shloka">पुरुशिष्टस्य तनयः कर्तव्यं तु महातपाः । <br />मुद्गलस्यात्मजश्चाह कर्तव्ये यत्नमास्थितैः । <br />स्वाध्यायप्रवचने एव ते एव तु तपो यतः ॥ १५० ॥ </div>
					<div class="endCredits" id="010">इति नवमोऽनुवाकः ॥ ९ ॥ </div>
				</div>
				<hr>
				<div class="section" type="anuvaka" name="दशमोऽनुवाकः">
					<div class="title">दशमोऽनुवाकः</div>
					<div class="shloka">स्वाध्यायार्थश्च विज्ञेयः अहं वृक्षस्य रेरिवा । <br />इत्यादिरुत्तरो ग्रन्थो विशुद्धिर्हि ततो धियः ॥ १५१ ॥ </div>
					<div class="shloka">विशुद्धमनसो यस्मात्सम्यग्ज्ञानोदयो भवेत् । <br />मन्त्राम्नायोऽयमारब्ध एतस्मात्कारणात्परः ॥ १५२ ॥ </div>
					<div class="shloka">उच्छित्तिलक्षणस्याहं विश्वस्य जगतः सदा । <br />अस्य संसारवृक्षस्य रेरिवा जनकोऽस्म्यहम् ॥ १५३ ॥ </div>
					<div class="shloka">कीर्तिः ख्यातिर्ममज्ञेया गिरेः पृष्ठमिवोच्छ्रिता । <br />ऊर्ध्वं तत्कारणं ब्रह्म पवित्रं भवहानतः ॥ १५४ ॥ </div>
					<div class="shloka">यस्य सोऽयं भवेदूर्ध्वं पवित्रं पावनं परम् ॥ १५५ ॥ </div>
					<div class="shloka">वाजमन्नमिति ज्ञेयं तद्वतीव दिवाकरे । <br />स्वमृतं परमं ब्रह्म बुद्धावस्यामहं सदा ॥ १५६ ॥ </div>
					<div class="shloka">द्रविणं धनमित्याहुरिह त्वात्मावबोधनम् । <br />सवर्चसं सुदीप्तं स्यान्मोक्षामृतफलप्रदम् ॥ १५७ ॥ </div>
					<div class="shloka">अक्षितोऽक्षीणारूपत्वाद् वेदानुवचनं त्विदम् । <br />त्रिशङ्कोर्ब्रह्मभूतस्य ह्यार्षं सन्दर्शनं परम् ॥ १५८ ॥ </div>
					<div class="shloka">पावनोऽस्य जपः श्रेयान् ब्रह्मज्ञानस्य जन्मने । <br />मुमुक्षुः प्रयतस्तस्माज्जपेदेतत्समाहितः ॥ १५९ ॥ </div>
					<div class="shloka">कर्मप्रसङ्ग उक्तत्वादयमर्थोऽवसीयते । <br />मुमुक्षोस्तत्परस्यैवं श्रौतस्मार्तेषु कर्मसु । <br />आर्षं च प्रातिभं ज्ञानमाविर्भवति मोक्षदम् ॥ १६० ॥ </div>
					<div class="endCredits" id="011">इति दशमोऽनुवाकः ॥ १० ॥ </div>
				</div>
				<hr>
				<div class="section" type="anuvaka" name="एकादशोऽनुवाकः">
					<div class="title">एकादशोऽनुवाकः</div>
					<div class="shloka">आरम्भो नियमार्थः स्यादात्मज्ञानोदयात्पुरा । <br />श्रुतेर्वेदमनूच्येति श्रुतिश्चैवानुशास्ति हि ॥ १६१ ॥ </div>
					<div class="shloka">विद्योत्पत्त्यर्थमेतानि कर्तव्यानि मुमुक्षुणा । <br />वक्ष्यमाणानि कर्माणि यावदात्मावबोधनम् ॥ १६२ ॥ </div>
					<div class="shloka">आत्मज्ञानोदयादूर्ध्वं पुरुषार्थावसानतः । <br />स्वतः सिद्धेश्च मोक्षस्य कर्मकाण्डमनर्थकम् ॥ १६३ ॥ </div>
					<div class="shloka">तस्मात्सत्त्वविशुद्ध्यर्थं कार्यं कर्म मुमुक्षुभिः । <br />प्रागेव ब्रह्मविज्ञानान्नियमेनेति ह श्रुतिः ॥ १६४ ॥ </div>
					<div class="shloka">आनर्थक्यापनुत्त्यर्थमृतादीनां पुरा श्रुतिः । <br />नियमार्थमिहोक्तिः स्यादात्मज्ञानोदयार्थिनः ॥ १६५ ॥ </div>
					<div class="shloka">अध्याप्य निखिलं वेदमन्तेवासिनमादरात् । <br />सत्यं वदेत्येवमादि गरीयाननुशास्ति हि ॥ १६६ ॥ </div>
					<div class="shloka">यथोपलब्धं यद्वाक्यं हिंसाकल्कविवर्जितम् । <br />सर्वधर्मविदः प्राज्ञास्तत्सत्यं प्रतिजानते ॥ १६७ ॥ </div>
					<div class="shloka">अग्निहोत्राद्यनुष्ठानं धर्ममाहुर्विपश्चितः । <br />प्रमादं मा कृथास्तद्वत्स्वाध्यायं प्रति सर्वदा ॥ १६८ ॥ </div>
					<div class="shloka">तथाभिलषितां न्याय्यामाचार्यायाथ दक्षिणाम् । <br />दत्त्वा दारांस्त्वमाहृत्य माच्छेत्सीः सुतसन्ततिम् ॥ १६९ ॥ </div>
					<div class="shloka">विस्मृत्याप्यनृतं नित्यं न च वक्तव्यमण्वपि । <br />इत्यस्य प्रतिपत्त्यर्थं सत्यादीति पुनर्वचः ॥ १७० ॥ </div>
					<div class="shloka">एवं शिष्टेष्वपि ज्ञेयं प्रसिद्धार्थत्वकारणात् । <br />स्पष्टार्थ उत्तरो ग्रन्थः स्वयमेवावगम्यताम् ॥ १७१ ॥ </div>
					<div class="shloka">उक्तेभ्योऽन्यानि कर्माणि शिष्टाचारोपगानि तु । <br />अनाशङ्कितदोषाणि त्वया कार्याणि यत्नतः ॥ १७२ ॥ </div>
					<div class="shloka">समाशङ्कितदोषाणि शिष्टैराचरितान्यपि । <br />सावद्यानि न कार्याणि कर्माणीह कदाचन ॥ १७३ ॥ </div>
					<div class="shloka">श्रुतिस्मृत्यविरुद्धानि शिष्टाचारोपगानि च । <br />अस्मत्कर्माणि कार्याणि न विरोधीनि कर्हिचित् ॥ १७४ ॥ </div>
					<div class="shloka">अस्मत्तो ब्राह्मणा ये स्युः श्रेयांसः शास्त्रवेदिनः । <br />तेषामासनदानेन श्रमापनयनं कुरु ॥ १७५ ॥ </div>
					<div class="shloka">तेषामाख्यायिकायां वा न वाच्यं सम्भ्रमात्त्वया । <br />तदुक्तसारं त्वादाय नापकार्यं यथाबलम् ॥ १७६ ॥ </div>
					<div class="shloka">श्रद्धयैव हि दातव्यमश्रद्धाभाजनेष्वपि ॥ १७७ ॥ </div>
					<div class="shloka">श्रीर्विभूतिस्तया देयं देयं चापि सदा ह्रिया । <br />भिया भयेन दातव्यं संविन्मैत्री तयाऽपि च ॥ १७८ ॥ </div>
					<div class="shloka">एवं चेद्वर्तमानस्य श्रौतस्मार्तेषु कर्मसु । <br />वृत्ते वा विचिकित्सा स्यात्संशयो मतिविभ्रमात् । <br />तस्मिन्कर्मणि वृत्ते वा विप्रा ये सूक्ष्मदर्शिनः ॥ १७८ ॥ </div>
					<div class="shloka">स्वतन्त्रा अभियुक्ताश्च ऋजवः कामवर्जिताः । <br />यथा ते तत्र वर्तन्ते वर्तेथास्त्वं तथैव च ॥ १८० ॥ </div>
					<div class="shloka">तथा शङ्कितदोषेषु यथोक्तमुपपादयेत् । <br />आदेशोऽत्र विधिर्ज्ञेय उपदेशः सुताय च ॥ १८१ ॥ </div>
					<div class="shloka">रहस्यं सर्ववेदानां वेदोपनिषदुच्यते । <br />अनुशासनमीशस्य ज्ञेयमेतत्परात्मनः ॥ १८२ ॥ </div>
					<div class="shloka">यस्मादेवमतः सद्भिर्यथोक्तं यत्नमास्थितैः । <br />उपासितव्यं कर्तव्यमेवं चैतत्समाचरेत् ॥ १८३ ॥ </div>
					<div class="endCredits" id="012">इति एकादशोऽनुवाकः ॥ ११ ॥ </div>
				</div>
				<hr>
				<div class="section" type="anuvaka" name="द्वादशोऽनुवाकः">
					<div class="title">द्वादशोऽनुवाकः</div>
					<div class="shloka">प्रमादोत्थादपन्यायाद् गुरुशिष्याभिसङ्गतेः । <br />प्रसक्तो यस्तयोर्द्वेषस्तच्छान्त्यै शान्तिरुच्यते ॥ १८४ ॥ </div>
					<div class="shloka">स्याज्ज्ञानं फलवद्यस्माच्छान्तान्तःकरणो गुरौ । <br />तस्येश्वरेणानन्त्यत्वाद् भूयः शान्तिरियं ततः ॥ १८५ ॥ </div>
					<div class="shloka">भाव्यं तु परिहाराय तन्मामावीदितीरणम् । <br />आत्मनो ब्रह्मतां यस्मात्स्वतः सिद्धां प्रवक्ष्यति ॥ १८६ ॥ </div>
				</div>
				<hr>
				<div class="endCredits"> ॥ इति शिक्षाया वार्तिकानि समाप्तानि ॥ </div>
			</div>



<!-- div #main-navbar .main-navbar .main-navbar-fixed-top -->

        <div id="main-sidebar" class="main-sidebar main-sidebar-right">
            <div id="main-sidebar-wrapper" class="main-sidebar-wrapper">
               <div class="section">
			   		<h3> ॥ प्रथमोऽध्यायः ॥ </h3>
			   </div>
			   <hr>
                <nav>
                    <ul>
                        <li class="close-sb"><a href="#001">॥ प्रथमोऽनुवाकः  ॥</a></li>
                       
                        <li class="close-sb"><a href="#002">॥ द्वितीयोऽनुवाकः ॥</a></li>
             
                        <li class="close-sb"><a href="#003">॥ तृतीयोऽनुवाकः  ॥</a></li>
                    
                        <li class="close-sb"><a href="#004">॥ चतुर्थोऽनुवाकः   ॥</a></li>
                     
                        <li class="close-sb"><a href="#005">॥ पञ्चमोऽनुवाकः ॥</a></li>
                     
                        <li class="close-sb"><a href="#006">॥ षष्ठोऽनुवाकः  ॥</a></li>
                        
                        <li class="close-sb"><a href="#007">॥सप्तमोऽनुवाकः ॥</a></li>
                          
                        <li class="close-sb"><a href="#008">॥ अष्टमोऽनुवाकः  ॥</a></li>
                          
                        <li class="close-sb"><a href="#009">॥ नवमोऽनुवाकः ॥</a></li>
                             
                        <li class="close-sb"><a href="#010">॥ दशमोऽनुवाकः ॥</a></li>
                       
                        <li class="close-sb"><a href="#011">॥ एकादशोऽनुवाकः  ॥</a></li>
                         
                        <li class="close-sb"><a href="#012">॥ द्वादशोऽनुवाकः ॥</a></li>
                    </ul>
                </nav>
            </div>
        </div>

<!-- #main-sidebar .main-sidebar .main-sidebar-right -->

        <script src="https://ajax.googleapis.com/ajax/libs/jquery/1.11.2/jquery.min.js"></script>
        <script src="https://ajax.googleapis.com/ajax/libs/jqueryui/1.11.4/jquery-ui.min.js"></script>
        <script src="dist/jquery.simpler-sidebar.min.js"></script>
		<div id="main-navbar" class="main-navbar main-navbar-fixed-top">
            <div class="main-navbar-content">
                <div id="toggle-sidebar" class="icon right" title="Sidebar Menu">
                    <img alt="menu" src="assets/menu32@64.png" width=24px height="24px">
                </div>
            </div>
        </div>
        <script>
            $(document).ready(function() {
                $('#main-sidebar').simplerSidebar({
                    opener: '#toggle-sidebar',
                    animation: {
                        easing: "easeOutQuint"
                    },
                    sidebar: {
                        closingLinks: '.close-sb'
                    }
                });
            });
        </script>


			<a href="#index" aline="center"><font size="3"> Back to Top </font></a>
			
			</div>
		</div>

	</span>
</body>
</html>
