<!DOCTYPE html >
<html xmlns="http://www.w3.org/1999/xhtml">
<head>

<meta http-equiv="Content-Type" content="text/html; charset=UTF-8">
<title> तैत्तिरीयोपनिषद्भाष्यवार्तिकम् </title>
<!-- Devanagari Font -->
<link rel="stylesheet" href="keyboard.css">
<link rel="stylesheet" href="loadfont.css">
<!-- Bootstrap links -->
<link rel="stylesheet" href="bootstrap-3.3.5-dist/css/bootstrap.css">
<link rel="stylesheet" href="bootstrap-3.3.5-dist/css/bootstrap.min.css">
<link rel="stylesheet" href="style.css">
<!-- Sidebar Menu -->

<link rel="stylesheet" type="text/css" href="assets/style.css">

</head>

<body>
	<span> 
		<div class="header_top">  
				<div class="col-xs-1">
					<a href="index.html"><span class="glyphicon glyphicon-home" title="Home"></span></a>
				</div>
			श्रीमत्सुरेश्वराचार्यविरचितं तैत्तिरीयोपनिषद्भाष्यवार्तिकम्। 
		</div>
		<div class="row">
			<div class="col-xs-12" id="index">
				<div class="chapter" type="valli" name="भृगुवल्ली">
				<div class="title" id="001">भृगुवल्ली</div>
				<hr>
				<div class="section" type="anuvaka" name="प्रथमोऽनुवाकः">
					<div class="title">प्रथमोऽनुवाकः</div>
					<div class="shloka">सत्यं ज्ञानमनन्तं यद् ब्रह्मोक्तं प्रत्यगात्मनि । <br />तदभिन्नं परं ज्ञानमुक्तं मोहापनोदि यत् ॥ १ ॥ </div>
					<div class="shloka">अभिधित्सुरथेदानीं यथोक्तज्ञानसिद्धये । <br />यत्साधकतमं तस्य प्राप्त्यै प्रववृते श्रुतिः ॥ २ ॥ </div>
					<div class="shloka">गुरुद्वारैव विद्येयमाचार्याद्धेति नः श्रुतिः । <br />शिष्योपाध्यायरूपेयमत आख्यायिकोच्यते ॥ ३ ॥ </div>
					<div class="shloka">अधीहि भगवो ब्रह्मेत्येतन्मन्त्राभिशब्दितम् । <br />अन्तर्णीतणिजर्थस्य ह्यधीहीति भवेद्यतः ॥ ४ ॥ </div>
					<div class="shloka">जिज्ञासुः परमं ब्रह्म श्रद्धाभक्तिपुरःसरः । <br />उपसीदेद्गरीयांसं मन्त्रेणानेन शुद्धधीः ॥ ५ ॥ </div>
					<div class="shloka">मोक्षादर्वाक्षु भोगेषु व्यावृत्तकरणो भृगुः । <br />अध्यापय परं ब्रह्मेत्यपृच्छद्वरुणं गुरुम् ॥ ६ ॥ </div>
					<div class="shloka">अन्नं प्राणमितीत्यादि वरुणो भृगवेऽवदत् । <br />देहकारणमन्नं स्यात्प्राणः प्राणादिकारणम् । <br />चक्षुः श्रोत्रं मनो वाक्च करणान्युपलब्धये ॥ ७ ॥ </div>
					<div class="shloka">अन्वयव्यतिरेकोक्तिर्ब्रह्मणो वोपलब्धये ॥ ८ ॥ </div>
					<div class="shloka">अनिर्देश्यस्य वा भूम्नो लक्षणस्य प्रवृत्तये । <br />अन्नं प्राणमितीत्यादि प्रत्यग्धर्मोपदिश्यते ॥ ९ ॥ </div>
					<div class="shloka">प्राणस्य प्राणमित्येवं श्रुतिरप्याश्रिता भवेत् । <br />कर्मश्रुतिश्च ब्रह्मत्वे वाचमित्यादि युज्यते ॥ १० ॥ </div>
					<div class="shloka">अन्नादयः पदार्था वा अन्वयव्यतिरेकयोः । <br />इहोच्यन्ते प्रवृत्त्यर्थं सौकर्यं स्यात्कथं न्विति ॥ ११ ॥ </div>
					<div class="shloka">उत्पत्तिस्थितिनाशेषु ब्रह्मादिस्थावरावधि । <br />नात्येति ब्रह्मरूपं यत्तद्ब्रह्मेति प्रतीयताम् ॥ १२ ॥ </div>
					<div class="shloka">विजिज्ञासस्व तद्ब्रह्म यदेवंलक्षणं भवेत् । <br />अनुत्पन्नमहीनं च जगदुत्पत्तिहानिभिः ॥ १३ ॥ </div>
					<div class="shloka">तपश्चचार तच्छ्रुत्वा भृगुर्ब्रह्मोपलब्धये । <br />प्रतिपेदे तपोऽनुक्तं सावशेषोक्तिकारणात् ॥ १४ ॥ </div>
					<div class="shloka">शृङ्गग्राहिकयोक्त्वाऽपि ह्यन्नं ब्रह्मेति लक्षणम् । <br />पितोवाच यतस्तस्मात्तपो भेजे स्वयं भृगुः ॥ १५ ॥ </div>
					<div class="shloka">ब्रह्म साक्षान्न निर्दिष्टं लक्षणोक्तेरतो भृगुः । <br />नूनमाकाङ्क्षते योग्यं साधनं ब्रह्मवित्तये ॥ १६ ॥ </div>
					<div class="shloka">तपोविशेषादित्सा स्यात्तत्साधनतमत्वतः । <br />यद्दुस्तरं यद्दुरापमिति स्मृत्यनुशासनात् ॥ १७ ॥ </div>
					<div class="shloka">मनसश्चेन्द्रियाणां चेत्येवमाध्यात्मिकं तपः । <br />इह न्याय्यं प्रसिद्धं तु ह्यारादुपकरोति नः ॥ १८ ॥ </div>
					<div class="shloka">अन्वयव्यतिरेकादिचिन्तनं वा तपो भवेत् । <br />अहं ब्रह्मेतिवाक्यार्थबोधायालमिदं यतः ॥ १९ ॥ </div>
					<div class="shloka">कोऽहं कस्य कुतो वेति कः कथं वा भवेदिति । <br />प्रयोजनमतिर्नित्यमेवं मोक्षाश्रमी भवेत् । <br />व्यासः प्राहात एवेदं मुमुक्षोर्मुक्तये तपः ॥ २० ॥ </div>
					<div class="shloka">यतो वा इति चैवं स्यादुक्तमेवं परं तपः ॥ २१ ॥ </div>
					<div class="shloka">उक्तलक्षणसम्पन्नं तपस्तप्त्वा प्रयत्नवान् । <br />अन्नं ब्रह्मेति भूतानामुत्पत्त्यादिसमन्वयात् ॥ २२ ॥ </div>
					<div class="endCredits" id="002">इति प्रथमोऽनुवाकः ॥ १ ॥ </div>
				</div>
				<hr>
				<div class="section" type="anuvaka" name="द्वितीयतृतीयचतुर्थपञ्चमानुवाकाः">
					<div class="title">द्वितीयतृतीयचतुर्थपञ्चमानुवाकाः</div>
					<div class="shloka">उक्तान्यन्नमयादीनि यानि तेषां तु कारणम् । <br />अन्नादि प्रतिपत्तव्यं न हि कार्येऽस्ति लक्षणम् ॥ २३ ॥ </div>
					<div class="shloka">शुङ्गं ह्यन्नमयाद्येतदन्नादेरुपजायते । <br />कार्यप्रविलयश्रुत्या कारणानन्दमेत्यतः ॥ २४ ॥ </div>
					<div class="shloka">कार्याणि कारणेष्वेवं तानि चैवोत्तरोत्तरम् । <br />प्रविलाप्य परानन्दं यायाद्वाचामगोचरम् ॥ २५ ॥ </div>
					<div class="shloka">अन्नं ब्रह्मेति विज्ञाय कार्यत्वं तस्य वीक्ष्य सः । <br />संशयोच्छित्तये भूयो गत्वाऽपृच्छद् गुरुं भृगुः ॥ २६ ॥ </div>
					<div class="shloka">अन्नादेर्ब्रह्मणश्चैवं दोषं दृष्ट्वा स कार्यताम् । <br />भूयो भूयः परं ब्रह्म पप्रच्छाऽऽतृण्णिवर्तनात् ॥ २७ ॥ </div>
					<div class="shloka">यावत्साक्षात्परं ब्रह्म करविन्यस्तबिल्ववत् । <br />न वेत्ति निर्बुभुत्सुः सन्न तावद्विनिवर्तते ॥ २८ ॥ </div>
					<div class="shloka">विजिज्ञासस्व तद्ब्रह्म तपसेति पुनः पुनः । <br />ब्रुवंज्ञापयतीहास्मांस्तपसैवात्मवीक्षणम् ॥ २९ ॥ </div>
					<div class="endCredits" id="006">इति द्वितीयतृतीयचतुर्थपञ्चमानुवाकाः ॥ २ ॥ ३ ॥ ४ ॥ ५ ॥ </div>
				</div>
				<hr>
				<div class="section" type="anuvaka" name="षष्ठोऽनुवाकः">
					<div class="title">षष्ठोऽनुवाकः</div>
					<div class="shloka">अन्वयव्यतिरेकाभ्यामेवं स शनकैर्भृगुः । <br />तपसैव परं ब्रह्म विजज्ञौ प्रत्यगात्मनि ॥ ३० ॥ </div>
					<div class="shloka">यस्मादेवमतः कार्यं संसारं प्रजिहासुभिः । <br />प्रत्यग्ब्रह्मावबोधाय सदा निष्कल्मषं तपः ॥ ३१ ॥ </div>
					<div class="shloka">व्युत्थायाऽऽख्यायिकारूपात्तन्निर्वृत्तमथाधुना । <br />श्रुतिः स्वेनैव रूपेण व्याचष्टेऽर्थं प्रयत्नतः ॥ ३२ ॥ </div>
					<div class="shloka">भृगुणा विदिता यस्माद्भार्गवीयं भवेदतः । <br />वारुणी वरुणोक्त्वत्वाद्विद्या स्याद्ब्रह्मवेदनात् ॥ ३३ ॥ </div>
					<div class="shloka">युष्मदस्मद्विभागोऽयं यत्र व्यावर्ततेऽञ्जसा । <br />स आत्मा तत्परं व्योम तत्र विद्या प्रतिष्ठिता ॥ ३४ ॥ </div>
					<div class="shloka">आत्मता ब्रह्मणो यत्र आत्मनो ब्रह्मता तथा । <br />अहं ब्रह्मेत्यवाक्यार्थमेवं वाक्यात्प्रपद्यते ॥ ३५ ॥ </div>
					<div class="shloka">अन्योऽपि भृगवत्तप्त्वा तप ऐकाग्र्यलक्षणम् । <br />कोशान्निरस्य पञ्चापि प्रतिष्ठां लभते पराम् ॥ ३६ ॥ </div>
					<div class="shloka">ब्रह्म पुच्छं प्रतिष्ठेति वल्ल्योक्तं पूर्वया तु यत् । <br />तस्यामेव प्रतिष्ठायां विद्वान्सम्प्रतितिष्ठति ॥ ३७ ॥ </div>
					<div class="shloka">अन्नाद्युपासकानां वा फलमेतदिहोच्यते । <br />न्याय्यं नावाप्तकामानामन्नादिफलकीर्तनम् ॥ ३८ ॥ </div>
					<div class="shloka">भूयोऽन्नवान्दीप्तवह्निर्महांश्च स्यात्प्रजादिभिः । <br />शान्तिदान्त्यादिहेतुस्तिड्ब्रह्मवर्चसमुच्यते ॥ ३९ ॥ </div>
					<div class="endCredits" id="007">इति षष्ठोऽनुवाकः ॥ ६ ॥ </div>
				</div>
				<hr>
				<div class="section" type="anuvaka" name="सप्तमोऽनुवाकः">
					<div class="title">सप्तमोऽनुवाकः</div>
					<div class="shloka">अन्नमेव गुरुर्न्याय्यमुत्तरज्ञानहेतुतः । <br />अन्नं न निन्द्यात्तेनाऽऽदौ व्रतं स्यात्तदुपासितुः ॥ ४० ॥ </div>
					<div class="shloka">अन्योन्यस्थितिहेतुत्वादन्नान्नादत्वमुच्यते । <br />शरीरप्राणयोरेवमुत्तरेष्वपि निर्णयः ॥ ४१ ॥ </div>
					<div class="endCredits" id="008">इति सप्तमोऽनुवाकः ॥ ७ ॥ </div>
				</div>
				<hr>
				<div class="section" type="anuvaka" name="अष्टमोऽनुवाकः">
					<div class="title">अष्टमोऽनुवाकः</div>
					<div class="shloka">प्राप्तं न परिचक्षीत त्वन्नं व्रतमिदं भवेत् । </div>
					<div class="endCredits" id="009">इति अष्टमोऽनुवाकः ॥ ८ ॥ </div>
				</div>
				<hr>
				<div class="section" type="anuvaka" name="नवमोऽनुवाकः">
					<div class="title">नवमोऽनुवाकः</div>
					<div class="shloka">अन्नं सुबहु कुर्वीत तथैवेहोत्तरं व्रतम् ॥ ४२ ॥ </div>
					<div class="endCredits" id="010">इति नवमोऽनुवाकः ॥ ९ ॥ </div>
				</div>
				<hr>
				<div class="section" type="anuvaka" name="दशमोऽनुवाकः">
					<div class="title">दशमोऽनुवाकः</div>
					<div class="shloka">वसत्यर्थं तथाऽऽयातं प्रत्याचक्षीत नैव तम् । <br />वसते चान्नदानार्थं कुर्यादन्नं गृही बहु ॥ ४३ ॥ </div>
					<div class="shloka">एतद्वै मुखत इति सत्कारोक्तिस्त्रिधा भवेत् । <br />वयोवस्था त्रिधा वा स्यादन्नदानविवक्षया ॥ ४४ ॥ </div>
					<div class="shloka">राद्धं सिद्धं भवेदन्नं पात्रेभ्यो यस्य तस्य तु । <br />यथासत्कारवयसी अन्नदानफलं भवेत् ॥ ४५ ॥ </div>
					<div class="shloka">गृहिणो ह्यन्नवन्तोऽपि यत आचक्षते सदा । <br />अराधि सिद्धमेवान्नमतिथ्यर्थं न संशयः । <br />यत एवमतः कार्यं बह्वन्नं यत्नतः सदा ॥ ४६ ॥ </div>
					<div class="shloka">अपि चान्नस्य माहात्म्यमिदमन्यद्यथावयः ॥ ४७ ॥ </div>
					<div class="shloka">यथाश्रद्धं यथाकालं यथासत्कारमेव च । <br />अन्नं दददवाप्नोति तत्तथैव न संशयः ॥ ४८ ॥ </div>
					<div class="shloka">उपात्तरक्षणं क्षेमो ब्रह्मैतद्वाचि संश्रितम् । <br />क्षेमहेतुर्यतो वाक्यं तदुपासीत वाच्यतः ॥ ४९ ॥ </div>
					<div class="shloka">अप्राप्तप्रापणं योगः क्षेमश्चोभयरूपभृत् । <br />प्राणापानाश्रयं ब्रह्म तदुपासीत तौ ह्यतः ॥ ५० ॥ </div>
					<div class="shloka">योगक्षेमात्मकं ब्रह्म प्राणापानसमाश्रयम् । <br />कर्मेति हस्तयोस्तद्वदुपासीताप्रमादवान् ॥ ५१ ॥ </div>
					<div class="shloka">तथा गतिरिति ध्येयं पादयोर्ब्रह्म सर्वदा । <br />विमुक्तिरिति पायौ च समाज्ञा मानुषीः स्मृताः ॥ ५२ ॥ </div>
					<div class="shloka">मनुष्यविषया यस्मादाज्ञा विष्णोरियं ततः । <br />समाज्ञा मानुषीस्त्वेवं सदैवाऽऽचक्षते बुधाः ॥ ५३ ॥ </div>
					<div class="shloka">अथ दैवीः समाज्ञास्तु उपासीत यथाक्रमम् । <br />वृष्टौ तृप्तिरिति ध्येयं तृप्तेर्वृष्टिसमन्वयात् ॥ ५४ ॥ </div>
					<div class="shloka">तेन तेनात्मना तद्वदुत्तरेष्वपि चिन्तयेत् । <br />ब्रह्मोपस्थ उपासीत प्रजात्यादिगुणात्मकम् ॥ ५५ ॥ </div>
					<div class="shloka">प्रजातिः पुत्रपौत्रादिरमृतत्वं ततः पितुः । <br />आनन्दः पुरुषार्थोऽत्र सोप्युपस्थाश्रयो भवेत् ॥ ५६ ॥ </div>
					<div class="shloka">आकाशे सर्वमित्येवं ब्रह्मोपास्यं समाहितैः । <br />सर्वाश्रयं तदाकाश उपासीनस्य शिष्यते ॥ ५७ ॥ </div>
					<div class="shloka">तत्प्रतिष्ठेत्युपासीत प्रतिष्ठावानसौ भवेत् । <br />उपासनानुरूपं स्यात्फलं यादृगिदं तथा ॥ ५८ ॥ </div>
					<div class="shloka">तद्ब्रह्म मह इत्येवमुपासीत ततः फलम् । <br />प्रजादिभिर्महान्स स्यात्तं यथेति श्रुतिस्तथा ॥ ५९ ॥ </div>
					<div class="shloka">तन्मन इत्युपासीत मनस्वी मानवान्भवेत् । <br />प्रह्वीभावो नमोऽर्थः स्यात्फलं तस्येदमुच्यते । <br />नम्यन्तेऽस्य यथाकामं विषया भोगकारिणः ॥ ६० ॥ </div>
					<div class="shloka">यस्तु ब्रह्मेति तद्ब्रह्म ह्युपासीत यथोदितम् । <br />फलं तस्य तदेव स्यादिति पूर्वमवादिषम् ॥ ६१ ॥ </div>
					<div class="shloka">ब्रह्मणो ब्राह्मणस्यैव परिमरं ब्रह्म तत्तदा ॥ ६२ ॥ </div>
					<div class="shloka">विद्युद्वृष्टिः शशी भानुरग्निश्चेति यतः श्रुतिः । <br />वायौ म्रियन्त इत्याह परिमरस्तेन कीर्त्यते ॥ ६३ ॥ </div>
					<div class="shloka">अनन्यश्चायमाकाशो वायुना ब्रह्मणा च खम् । <br />द्विषन्तश्चाद्विषन्तश्च म्रियन्ते तस्य शत्रवः ॥ ६४ ॥ </div>
					<div class="shloka">प्राणो वा अन्नमित्यादिवियदन्तस्य पूर्वया । <br />अन्नान्नादत्वं श्रुत्योक्तं कार्यत्वात्संहतस्य हि । <br />अन्नान्नादत्वमस्यैव कथं नाम प्रतीयते ॥ ६५ ॥ </div>
					<div class="shloka">मा भूद् ब्रह्मणि तत्सक्तिर्मनोवाचामगोचरे ॥ ६६ ॥ </div>
					<div class="shloka">अविद्याविषयस्तस्माद्भोक्तृभोज्यादिलक्षणः । <br />व्यवहारोऽवसेयः स्यान्न तु सत्यादिलक्षणे ॥ ६७ । <br />अविद्योत्थं द्वयाभासं भोज्यभोक्तृत्वलक्षणम् । <br />यत्र हि द्वैतमित्याद्या श्रुतिर्नः प्रत्यपीपदत् ॥ ६८ ॥ </div>
					<div class="shloka">यत्र त्वस्येति विध्वस्तसर्वाविद्यादिलक्षणे । <br />निषेधति सदाऽविद्याध्यस्तं द्वैतमिहात्मनि ॥ ६९ ॥ </div>
					<div class="shloka">एकत्वाच्च न संसारः क्रियाकारकलक्षणः । <br />कुतस्तदिति चेत्तत्र स यश्चायमितीर्यते ॥ ७० ॥ </div>
					<div class="shloka">सह ब्रह्मणेति यच्चोक्तं निर्णयस्तस्य साम्प्रतम् । <br />कथं नु सकलान्कामानश्नुते युगपद्बुधः । <br />प्रतिपत्तयेऽस्यार्थस्य श्रुतिः प्रववृते परा ॥ ७१ ॥ </div>
					<div class="shloka">न सहार्थे तृतीयेयं न्यायोऽत्र प्राक्समीरितः । <br />यतोऽतोऽत्र तृतीयेयं ग्राह्येत्थम्भूतलक्षणा ॥ ७२ ॥ </div>
					<div class="shloka">हेत्वर्था वा भवेदेषा तृतीया ब्रह्मणेति या । <br />सर्वकामाशनं यस्माद् ब्रह्मणैवोपपद्यते ॥ ७३ ॥ </div>
					<div class="shloka">निरात्मकस्य सर्वस्य ब्रह्माऽऽत्मा येन तत्परम् । <br />सत्यज्ञानादिरूपत्वात्तदेतदधुनोच्यते ॥ ७४ ॥ </div>
					<div class="shloka">स यश्चायमिति ह्युक्तिरन्नान्नादादिकस्य हि । <br />ग्रन्थस्य ग्रसनार्थाय ब्रह्मविद्यापरस्य तु ॥ ७५ ॥ </div>
					<div class="shloka">सङ्क्रम्य विद्यया सर्वानविद्योत्थाननात्मनः । <br />आत्मनाऽऽत्मानमापन्नः सत्यादृश्यादिलक्षणम् ॥ ७६ ॥ </div>
					<div class="shloka">उत्कृष्टीतरहीनः सन्निमाँल्लोकान्क्रियोद्भवान्   । <br />कामान्नी कामरूपी सन्नुपाधीननुसञ्चरन् ॥ ७७ ॥ </div>
					<div class="shloka">न हि सञ्चरणं साक्षाद्ब्रह्मणोऽस्त्यविकारिणः । <br />यत्र हि ध्यायतीवेति तथा च श्रुतिशासनम् ॥ ७८ ॥ </div>
					<div class="shloka">सर्वात्मत्वादिमाँल्लोकान्पश्यन्नात्मतया बुधः । <br />एतद्ब्रह्म समं साम गायन्नास्ते कृतार्थतः ॥ ७९ ॥ </div>
					<div class="shloka">द्वेधा भिन्नमिदं सर्वमन्नमन्नाद एव च । <br />सत्यादृश्यादिरूपात्मा अहमेवैतदीक्ष्यताम् ॥ ८० ॥ </div>
					<div class="shloka">तयोः श्लोकश्च सम्बन्धो भोज्यभोक्तृत्वलक्षणः । <br />अहमेव यथोक्तात्मा न मत्तोऽन्यस्ततोऽस्ति हि ॥ ८१ ॥ </div>
					<div class="shloka">क्रियाकारकनिर्मुक्तं पश्यन्नात्मानमात्मनि । <br />त्रिरहो इति भवेत्स्तोभो विस्मयार्थश्च स स्मृतः ॥ ८२ ॥ </div>
					<div class="shloka">त्रिरुक्तिश्चादरार्थेयमहमन्नमितीष्यते । <br />अश्रद्दधानलोकस्य प्रतिपत्त्यर्थमुच्यते ॥ ८३ ॥ </div>
					<div class="shloka">मूर्तामूर्तात्मकस्यास्य ह्यन्नान्नादत्वरूपिणः । <br />अतद्वानग्रजोऽहं वै न तदश्नाति हि श्रुतिः ॥ ८४ ॥ </div>
					<div class="shloka">देवेभ्यः पूर्वमेवाहं नाभिरस्म्यमृतस्य च । <br />कारणत्वाद्भवेन्नाभिर्मन्निष्ठा वाऽमृतात्मता ॥ ८५ ॥ </div>
					<div class="shloka">अदत्त्वान्नं तु पात्रेभ्यो यो मामश्नाति घस्मरः । <br />अहमन्नमदन्तं तं प्रत्यद्मीहान्नवन्नरम् ॥ ५६ ॥ </div>
					<div class="shloka">यो मां ददाति पात्रेभ्यो देशकालसमन्वितम् । <br />दददित्थमसावन्नं मामवत्येव सर्वदा ॥ ८७ ॥ </div>
					<div class="shloka">सत्यज्ञानादिरूपोऽहमविद्योत्थमशेषतः । <br />अहं ह्यभिभवाम्येको दिनकृच्छार्वरं यथा ॥ ८८ ॥ </div>
					<div class="endCredits">इति दशमोऽनुवाकः ॥ १० ॥ </div>
				</div>
				<hr>
				<div class="section" type="upasamhara" name="उपसंहारः">
					<div class="title"></div>
					<div class="shloka">ध्यानैकताननिबिडाहितचेतसोऽजं <br />प्रध्वस्तकृत्स्ननिजमोहसमस्तदोषम् । <br />प्रत्यक्तया शुभधियो यतयोऽभ्युपेत्य <br />यं देवमेकममलं प्रविशन्ति सोऽव्यात् ॥ ८९ ॥ </div>
					<div class="shloka">तैत्तिरीयकसारस्य वार्तिकामृतामुत्तमम् । <br />मस्करीन्द्रप्रणीतस्य भाष्यस्यैतद्विवेचनम् ॥ ९० ॥ </div>
					<div class="shloka">मुमुक्षुसार्थवाहस्य भवनामभृतो यतेः । <br />शिष्यश्चकार तद्भक्त्या सुरेशाख्यो महार्थवित् ॥ ९१ ॥ </div>
				</div>
			</div>
			<hr>
			<div class="endCredits">इति श्रीमत्परमहंसपरिव्राजकाचार्यश्रीमच्छङ्करभगवत्पूज्यपादशिष्यस्य श्रीमत्सुरेश्वराचार्यस्य कृतिषु तैत्तिरीयकोपनिषद्भाष्यवार्तिकं सम्पूर्णम् ॥ </div>



<!-- div #main-navbar .main-navbar .main-navbar-fixed-top -->

        <div id="main-sidebar" class="main-sidebar main-sidebar-right">
            <div id="main-sidebar-wrapper" class="main-sidebar-wrapper">
               <div class="section">
			   		<h3> ॥ प्रथमोऽध्यायः ॥ </h3>
			   </div>
			   <hr>
                <nav>
                    <ul>
                        <li class="close-sb"><a href="#001">॥ प्रथमोऽनुवाकः  ॥</a></li>
                       
                        <li class="close-sb"><a href="#002">॥ द्वितीयतृतीयचतुर्थपञ्चमानुवाकाः ॥</a></li>
                                             
                        <li class="close-sb"><a href="#006">॥ षष्ठोऽनुवाकः  ॥</a></li>
                        
                        <li class="close-sb"><a href="#007">॥सप्तमोऽनुवाकः ॥</a></li>
                          
                        <li class="close-sb"><a href="#008">॥ अष्टमोऽनुवाकः  ॥</a></li>
                          
                        <li class="close-sb"><a href="#009">॥ नवमोऽनुवाकः ॥</a></li>
                             
                        <li class="close-sb"><a href="#010">॥ दशमोऽनुवाकः ॥</a></li>

                    </ul>
                </nav>
            </div>
        </div>

<!-- #main-sidebar .main-sidebar .main-sidebar-right -->

        <script src="https://ajax.googleapis.com/ajax/libs/jquery/1.11.2/jquery.min.js"></script>
        <script src="https://ajax.googleapis.com/ajax/libs/jqueryui/1.11.4/jquery-ui.min.js"></script>
        <script src="dist/jquery.simpler-sidebar.min.js"></script>
		<div id="main-navbar" class="main-navbar main-navbar-fixed-top">
            <div class="main-navbar-content">
                <div id="toggle-sidebar" class="icon right" title="Sidebar Menu">
                    <img alt="menu" src="assets/menu32@64.png" width=24px height="24px">
                </div>
            </div>
        </div>
        <script>
            $(document).ready(function() {
                $('#main-sidebar').simplerSidebar({
                    opener: '#toggle-sidebar',
                    animation: {
                        easing: "easeOutQuint"
                    },
                    sidebar: {
                        closingLinks: '.close-sb'
                    }
                });
            });
        </script>


			<a href="#index" aline="center"><font size="3"> Back to Top </font></a>
			
			</div>
		</div>

	</span>
</body>
</html>
